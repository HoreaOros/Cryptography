Acum câțiva ani, am pățit o chestie ciudată. Eram în liceu și eram foarte îndrăgostit de o
fată. Bine, ea nu știa că eu exist în viața reală pentru că relația dintre mine și ea se derula
mai mult pe mess. În sensul că eu îi recomandam filme și ea mă mai băga în seamă doar
când se certa cu iubitul ei, prietenele ei nu erau disponibile și maică-sa era la cumpărături
și câinele ei dormea.
Ideea este că s-a întâmplat la un moment dat să fim invitați la aceeași petrecere, fiind ziua
de naștere a unui prieten comun, la o cabană. Știam că ăla e momentul meu și eram
conștient că e ori atunci ori niciodată. Mi-am pregătit replicile de acasă, știam exact la ce
oră o salut, la ce secundă o întreb ce face, în ce punct al serii o iau la dans, în ce moment o
sărut, când o iau în brațe și mă vedeam deja urcând scările cu ea, în grabă, căutând o
cameră liberă pentru a o face femeie cinstită.
Ok, toate bune și frumoase, am ajuns acolo, s-a făcut seara, am început să dansăm, să bem
shot-uri de tequila, să ne pipăim și toate lucrurile mergeau bine. Devenea din ce în ce mai
clar că urmează să o posed în acea seară. Dar, după cum știm cu toții, norocul nu ține
niciodată cu ăla care vrea să fută, așa că s-a întâmplat următorul lucru: eu am decis că
trebuie să merg până la baie și în punctul ăsta s-a dus dracului totul. Am intrat acolo și în
clipa în care senzorii mei olfactivi au trimis spre creier informația conform căreia în acea
toaletă mirosea ca și cum acum zece minute ar fi fost gazați evreii în lagăre și s-au căcat pe
ei de la lipsa oxigenului, am vrut să ies cât mai repede. Dar când am vrut să ies, cineva a
bătut în ușă. Nu știam ce să fac: dacă ieșeam atunci, ar fi părut că eu m-am bălegat ca vaca
și picam de prost. M-am uitat în WC și acolo pluteau nepăsători câțiva boți de căcat care
se uitau la mine și îmi zâmbeau.
Am stat câteva minute în baie, iar când am văzut că nu mai bătea nimeni în ușă, am decis
să ies și să mă duc să plâng sub duș. Dar când am ieșit din baie, în fața ușii, aștepta
Ramona (era cu încă o prietenă pentru că îți dai seama că nu avea cum să se pișe singură),
petala mea de trandafir, adierea mea de primăvara și totodată femeia pe care nu aș mai fi
văzut-o niciodată goală dacă ar fi intrat în baie. Așa că am luat-o de mână și am dat să plec
de acolo cât mai repede și să nu o las să intre să vadă monstrul care murea letargic în baie.

Dar cum mă îndreptam eu spre ea și ea spre baie, un prieten de-al meu a intrat în toaletă.
După ce a suferit un mic atac cerebral, a început să urle:
- Băăă, veniți toți să vedeți cum s-a căcat Ciobanu!!!
Iar acum, după mulți ani, când am ajuns vedetă și filmez spectacole pentru televiziuni,
oamenii plătesc bilet la intrare ca să mă vadă și alte chestii din astea, cred că este
momentul să-i transmit Ramonei că ar fi trebuit să mă fută în seara aia fiindcă acum s-ar fi
lăudat cu acest lucru.
CAPITOLUL II
Ca să înțelegi mai bine evenimentele de aici, înainte să ți le povestesc, trebuie să te iau un
pic cu mine pe cărarea amintirilor. Așadar, îmi aduc aminte de un moment de când eram în
clasa a șaptea. Pe vreme aia îmi plăcea foarte mult de o fată. Nu aveam curajul să îi spun
acest lucru și timp de mai multe luni am ținut acest secret doar pentru mine. Însă, la un
moment dat, am decis să îi mărturisesc și ei ce simt pentru ea și să sper că și ea simte la
fel. Am mers la ea la bancă și mi-am deschis sufletul în fața ei. Dar ea mi-a zis că nu îi
place de mine pentru că sunt urât. Ca să fiu sincer, nici ea nu era tare frumoasă, dar era
prima din clasă căreia i-au crescut țâțe. Lucrul acesta m-a durut foarte tare și atunci mi-am
promis că am să fac tot posibilul să reușesc în viață, fapt care să mă ajute să am doar iubite
dacă nu frumoase, măcar superbe.
După aia am plecat la facultăți în orașe diferite, iar acum ceva timp am văzut la ea pe
facebook că s-a logodit. M-am uitat să îl văd pe norocosul băiat și am văzut ca e la fel de
frumos ca o pungă de la Kaufland. Era mic, gras și roșu în obraji. Iar apoi m-am gândit la
fetele cu care am avut eu contact în toți acești ani și am realizat că, plăcându-mi de fata aia
atunci, nu conștientizam că puteam mai mult.
După zece ani, vreau să îi mulțumesc Ramonei că mi-a tăiat cu iataganul aripile unei iubiri
infantile, ca să înțeleg că, în viață, mereu trebuie să îți dorești mai mult și să nu te
mulțumești cu un lucru doar pentru că e la îndemână. Acesta a fost un moment de
sinceritate, dar probabil că ceea ce vreau să zic prin toate aceste cuvinte sensibile este asta:
Suge-o, Ramona! O să faci copii urâți pe care nimeni n-o să vrea să-i fută. Nimeni.
Niciodată. Decât din milă. Sau pe bani.
CAPITOLUL III
Mă pregăteam să mă duc să îmi încerc norocul cu Ramona. Era pentru prima oară când
mi-am făcut, în sfârșit curaj să o chem să bem un cico. Eram în fața ușii ei și eram
transpirat din cap până în picioare. Nu avusesem niciodată așa niște emoții.
Am intrat în casă după ce mi-a deschis sora ei ușa. Am întrebat dacă Ramona e prin
preajmă, iar faptul că răspunsul a fost negativ putea fi considerat un semn că ar fi trebuit să
plec dracului de acolo cât mai repede. Dar nu am făcut-o. Sora Ramonei era mai mare

decât ea, avea sânii mari, era brunetă, avea ochii verzi și se învârtea în cercurile ălora
populari, nu prea aveam eu des ocazia să stau de vorbă cu ea. Era genul ăla de fată care
părea aproape curvă și puteai să vezi că o excită chestiile neortodoxe doar uitându-te în
ochii ei. Lucrul ăsta avea să-l regrete un pic mai târziu. Plus că ea și Ramona nu se prea
înțelegeau pe vremea aia.
Ea avea o oarecare slăbiciune pentru mine că eram destul de inteligent (în comparație cu
băjeții plini de bani cu care era ea obișnuită). Am stat de vorbă puțin despre una, alta, iar la
un moment dat, dintr-o dată, m-a întrebat dacă mai sunt virgin. Eu m-am fâstâcit, m-am
înroșit și bineînțeles nu am știut cum să reacționez, iar ea s-a uitat la mine și a zâmbit.
Avea un zâmbet pervers, dar totodată innocent și avea dinții albi și frumoși. Mi-a spus că
i-ar plăcea ca soră-sa să fie cu un băiat ca mine pentru că este sigură că aș avea grijă de ea
și să nu-mi fac problem, o să-și dea ea seama la un moment dat că ar trebui să îmi dea o
șansă.
Clipă în care a venit spre mine și mi-a spus că totuși nu o poate lăsa pe surioara ei pe mâna
unui băiat neexperimentat și a început să flirteze cu mine. M-a luat de mână și mi-a zis că
am mâinile foarte fine și că i-ar prinde foarte bine un masaj. Inocent și naiv, am început
să-i masez umerii și deja Ramona înceta să existe. Nici nu am realizat când i-a dispărut
tricoul de pe corp și într-o clipă deja ne sărutam. Ce a urmat, îți poți imagina, nu voi intra
în detalii. Decât dacă vrei. Dar nu, nu am să o fac. Plus că nici nu îmi amintesc foarte bine
pentru că eram foarte emoționat în clipa aia, îți dai seama.
Ideea e că, după ce am terminat (AMÂNDOI, evident), mi-am dat seama ce am făcut și am
vrut să plec cât mai repede de acolo.Când să ies pe ușă, sora Ramonei m-a oprit și mi-a
spus: - Dacă erai atât de îndrăgostit de soră-mea, nu făceai ce tocmai ai făcut. Se pare că
toți sunteți la fel până la urmă. Așa că, dacă nu vrei să-i spun ce s-a întâmplat, vreau să
treci pe la mine într-o seară când e și Ramona acasă, să ne strecurăm până la baie și să...
Hmm, pericolul că poți să fii prins chiar e excitant, nu-i așa?